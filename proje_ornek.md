**7.8. Proje öneri formu oluşturma uygulaması**

Proje öneri formu içerisinde istenen tüm bilgiler net cümlelerle ve
anlaşılır ifadelerle yazılmalıdır. Teknik bir dil kullanıldığında,
teknik terimlerin açıklamalarına mutlaka yer verilmelidir. Genel olarak
bir proje öneri formunda aşağıdaki hususlar yer alır.

**A. GENEL BİLGİLER:** Bu bölümde çalışmayı yapanlar, danışmanlar,
çalışma yapılan kurum gibi bilgiler girilir.

**ÖZET:** Özetin araştırma önerisinin

(a) özgün değeri,

(b) yöntemi,

(c) yönetimi ve

(d) yaygın etkisi hakkında bilgileri kapsaması beklenir. Bu bölümün en
    son yazılması önerilir ve en fazla 450 kelime yazılmalıdır.

<!-- -->

(a) **Özgün değer özeti:** Projenin neden yeni, farklı veya önemli
    olduğunu anlatılmalıdır. Başka çalışmaların ötesine geçen yönünü
    açıklanmalı ve "Bu proje hangi boşluğu dolduruyor?" sorusuna yanıt
    verilmelidir. "Bu çalışmayı özel kılan nedir?" sorusuna tek
    paragrafta yanıt verilmelidir.

Örneğin,

> *"Mevcut sulama sistemlerinde kimyasal dezenfeksiyon yöntemleri
> kullanılmakta, bu da hem maliyet hem çevre açısından olumsuz sonuçlar
> doğurmaktadır. Bu proje, UV-C tabanlı bir dezenfeksiyon sisteminin
> geliştirilmesiyle, kimyasal kullanmadan tarımsal sulama suyunun
> hijyenini sağlamayı amaçlamaktadır. Literatürde benzer sistemlerin
> tarım uygulamalarında kullanımı sınırlıdır; bu yönüyle çalışma
> yenilikçi bir çözüm sunmaktadır."*

(b) **Yöntem özeti:** Proje hangi adımlarla yürütülecek, hangi deneysel
    ya da analiz yöntemleri kullanılacak, hangi veriler toplanacak?
    "Proje nasıl yapılacak?" sorusuna kısa ve anlaşılır cevap
    verilmelidir. Çok teknik detay verilmeden, ama adımlar net
    açıklanarak yazılır. Örneğin,

> *"Proje kapsamında öncelikle literatür taraması yapılarak UV-C dalga
> boylarının bakterisidal etkileri belirlenecektir. Ardından bir
> laboratuvar ölçekli sistem tasarlanacak, farklı ışık şiddeti ve
> sürelerinde testler gerçekleştirilecektir. Elde edilen veriler
> mikrobiyolojik analizlerle değerlendirilecek ve sonuçlar istatistiksel
> olarak karşılaştırılacaktır."*

(c) **Yönetim özeti:** Proje kim tarafından, hangi görev paylaşımıyla
    yürütülecek? Zaman planı, sorumluluklar ve danışman rehberliği nasıl
    olacak? Bu bölümde "Proje kimler tarafından ve nasıl organize
    edilecek?" sorusuna cevap verilmesi beklenir. Örneğin,

> *"Proje üç kişilik bir öğrenci ekibi tarafından yürütülecektir.
> Deneysel çalışmalar biyoloji laboratuvarında yapılacak, veri
> analizleri kimya bölümü öğrencisi tarafından gerçekleştirilecektir.
> Proje süreci boyunca danışman öğretim üyesi haftalık toplantılarla
> ilerlemeyi denetleyecek, güvenlik ve analiz süreçlerinde rehberlik
> edecektir."*

(d) **Yaygın etki özeti:** Proje sonucunda kimlerin faydalanacağı, hangi
    alanlarda kullanılabileceği, toplumsal/ekonomik/çevresel etkilerinin
    neler olacağı yazılır. Bu bölümde "Bu çalışmanın kime ne faydası
    var?" sorusuna cevap verilmelidir. Bilimsel çıktıların topluma
    dönüşü mutlaka vurgulanmalıdır.

Örneğin,

> *"Geliştirilen sistem, tarım sektöründe kimyasal kullanımı azaltarak
> çevre dostu üretime katkı sağlayacaktır. Ayrıca küçük ölçekli
> çiftçilerin düşük maliyetli dezenfeksiyon çözümlerine erişimini
> kolaylaştıracaktır. Çalışma, sürdürülebilir tarım politikalarına ve
> toplum sağlığına katkı sağlayacak yaygın etkiye sahiptir."*

**Örnek özet şablonu;**

> Bu proje, (**özgün değer**) ......... sorununu çözmek amacıyla
> geliştirilmiştir. Projede (**yöntem**) ......... adımları
> izlenecektir. Çalışma, (**yönetim**) ......... ekibi tarafından
> yürütülecek ve danışman rehberliğinde planlanan zaman çizelgesine göre
> ilerleyecektir. Elde edilecek sonuçların (**yaygın etki**) .........
> alanlarında uygulama potansiyeli taşıdığı ve hem çevresel hem de
> ekonomik fayda sağlayacağı öngörülmektedir.

**1.ÖZGÜN DEĞER:**

**1.1. Konunun Önemi, Araştırma Önerisinin Özgün Değeri ve Araştırma
Sorusu/Hipotezi:**

**Konunun kapsamı ve sınırları** belirterek başlanır. Proje hangi konuyu
ele alıyor, hangi alanda (biyoloji, makine, çevre, enerji, sosyoloji
vb.) geçiyor, hangi sınırlarda çalışılacak? Örneğin,

> *"Bu araştırma, tarımsal sulama sularında görülen mikrobiyolojik
> kirlenmenin önlenmesine yönelik yeni bir dezenfeksiyon yöntemi
> geliştirmeyi hedeflemektedir. Çalışma, UV-C tabanlı fiziksel arıtma
> teknolojilerinin tarımsal uygulamalardaki etkinliğini değerlendirmekle
> sınırlandırılmıştır."*

2.adımda k**onunun önemi ve literatür değerlendirmesi** yazılır. Bu konu
neden önemlidir? Literatürde kimler, ne tür çalışmalar yapmıştır? Bu
çalışmaların güçlü ve eksik yönleri nelerdir? Burada en az 8-10 kaynak
gösterilmesi önerilir (örneğin: yazar--yıl biçiminde veya sayıyla \[1\]
şeklinde). "Bu konunun çalışılması neden gereklidir?" sorusuna verilerle
(istatistik, gözlem, literatür atıfı) yanıt verilmelidir.

Örneğin:

> *"Son yıllarda sulama suyu kaynaklı bakteriyel bulaşmaların bitki
> sağlığı ve gıda güvenliği üzerinde olumsuz etkileri olduğu birçok
> çalışmada vurgulanmıştır (Smith, 2020; Korkmaz ve ark., 2022). Mevcut
> yöntemler genellikle klor veya ozon gibi kimyasal dezenfektanlara
> dayanmakta, bu da toprak ve çevre ekosistemine zarar vermektedir (WHO,
> 2023). Bu nedenle çevre dostu, enerji verimli ve kimyasal içermeyen
> alternatif dezenfeksiyon teknolojilerine ihtiyaç duyulmaktadır."*

Yazının devamında **bilimsel ve teknolojik yenilik (özgün değer)**
yazılmalıdır. Bu proje, önceki çalışmalardan hangi yönleriyle ayrılıyor?
Yeni bir yöntem mi geliştiriyor? Var olan yöntemi mi iyileştiriyor?
Farklı bir alana mı uyguluyor? Bu proje yapılmazsa bilimsel alanda ne
eksik kalır? Bu soruların cevapları verilir.

Örneğin,

*"Literatürde UV-C ışınlarının içme suyu dezenfeksiyonunda yaygın
biçimde kullanıldığı görülmekle birlikte (Lee, 2019), tarımsal sulama
sistemlerinde kullanımına ilişkin kapsamlı saha uygulamaları sınırlıdır.
Bu proje, taşınabilir ve düşük enerji tüketimli bir UV-C modülünün
geliştirilmesiyle bu eksikliği gidermeyi amaçlamaktadır. Böylece
kimyasal arıtma yöntemlerine çevre dostu bir alternatif sunularak
literatüre metodolojik bir katkı sağlanacaktır."*

İlerleyen cümlelerde ise **araştırma sorusu ve hipotezi** yazılır.
Projenin test edeceği bilimsel soru veya hipotez net biçimde ifade
edilmelidir. Araştırma sorusu genellikle "Acaba \... mı?" şeklindedir.
Hipotez ise "\... olursa \... artar/azalır" gibi bir önermedir. Hipotez
doğrulanabilir, ölçülebilir ve test edilebilir olmalıdır.

Örneğin,

> *"Araştırma sorusu: UV-C ışığının farklı dalga boyları, tarımsal
> sulama sularında bakteriyel yükü ne ölçüde azaltır?*
>
> *Hipotez: 254 nm dalga boyundaki UV-C ışığı, sulama suyundaki E. coli
> yoğunluğunu %90 oranında azaltacaktır."*

Son cümleler **bilimsel katkıyı vurgulayarak** tamamlanır. Bu araştırma
bilim veya teknolojiye nasıl bir katkı sunacak? Kavramsal (yeni bir
yaklaşım mı öneriyor?) Kuramsal (mevcut teorileri mi geliştiriyor?)
Metodolojik (yeni bir yöntem mi getiriyor?) açıdan bilgi verilmelidir.
Örneğin,

*"Bu proje, tarımsal üretimde UV-C dezenfeksiyonunun etkinliğini
laboratuvar düzeyinde test eden ilk sistematik çalışmalardan biri
olacaktır. Ayrıca, elde edilen sonuçlar farklı su kaynaklarında
uygulanabilecek bir model oluşturacaktır. Bu yönüyle proje hem
metodolojik yenilik hem de uygulamalı katkı sağlamaktadır."* Kısa şablon
(Öğrenci kendi cümleleriyle doldurabilir):

> *"Bu çalışma, ...\[konu alanı\]... kapsamında ...\[problem\]...
> sorununa çözüm bulmayı hedeflemektedir. Literatürde ...\[önceki
> çalışmaların durumu ve eksiklik\]... görülmekte, bu nedenle ...\[proje
> fikrinin gerekçesi\]... önem kazanmaktadır. Proje, ...\[yenilikçi yön
> veya yöntem\]... geliştirerek bu boşluğu doldurmayı amaçlamaktadır."*
>
> *Araştırma sorusu: .....................*
>
> *Hipotez: .....................*
>
> *Çalışmanın sonuçları, ...\[bilimsel katkı veya uygulama alanı\]...
> açısından yeni veriler ve yaklaşımlar sağlayacaktır."*

**1.2. Amaç ve Hedefler:**

Bu bölümde proje fikrinin ulaşmak istediği *genel amaç* ve bu amacı
destekleyen *ölçülebilir hedefler* yazılır. Amaç geniştir; hedefler
somut, sayısal ve doğrulanabilir olmalıdır. Amaç = "Ne için yapıyorum?"
Hedefler = "Ne kadarını, nasıl ve ne sürede başaracağım?" Sonuçlarla
başarı nasıl ölçülecek?

Gerçekçi olmalı, ölçülebilir olmalı (yüzde, süre, miktar, değer
belirtilebilir) ve tek bir ana amaç, birkaç alt hedef yeterlidir.
Belirsiz ifadelerden kaçınılmalıdır. Örneğin "iyileştirmek" yerine "%20
artırmak" gibi sayısal ifadeler kullanılmalıdır.

Örneğin (Tarım ve çevre alanından), *Amaç**:***

> *Bu projenin genel amacı, tarımsal sulama sularında mikrobiyolojik
> kirlenmeyi önlemek için çevre dostu ve kimyasal içermeyen bir
> dezenfeksiyon sistemi geliştirmektir.*
>
> *Hedefler:*

1.  *UV-C tabanlı taşınabilir bir sistemin tasarımını ve laboratuvar
    ölçekli prototipini oluşturmak.*

2.  *Farklı UV-C dalga boylarının bakteriyel azalma oranlarına etkisini
    test etmek.*

3.  *Dezenfeksiyon süresi ve enerji tüketimi arasında optimum dengeyi
    belirlemek.*

4.  *Elde edilen verileri istatistiksel olarak analiz ederek yöntemin
    etkinliğini kanıtlamak.*

Örneğin (Mühendislik projesi), *Amaç**:***

> *Projenin amacı, kablo üretiminde kullanılan Buncher tipi makinelerde
> titreşim ve kopma problemlerini azaltmak için yüksek hızda denge
> sağlayan yeni bir şaft yapısı geliştirmektir.*
>
> *Hedefler;*

1.  *Karbon fiber kompozit şaftın tasarımını yapmak,*

2.  *Simülasyonla titreşim frekansını belirlemek,*

3.  *Üretim prototipi hazırlayarak test verilerini analiz etmektir.*

**2. YÖNTEM:**

Bu bölüm, **projenin nasıl yapılacağını** açıklar. Yani; hangi
araçlarla, hangi sırayla, hangi analizlerle çalışılacağını anlatır. Kısa
ama profesyonel yazılmalıdır.

- Araştırmanın **tasarımı** (deneysel, gözlemsel, nicel/nitel, karma
  vs.)

- Kullanılacak **veri toplama araçları** (anket, sensör, deney düzeneği,
  yazılım, vb.)

- Kullanılacak **analiz yöntemleri** (istatistiksel testler, ölçüm
  teknikleri, yazılımlar)

- Varsa **ön çalışma veya fizibilite** bilgisi

- Bu yöntemlerin **amaç ve hedeflerle ilişkisi**

Yöntem, amaç ve hedeflerle uyumlu olmalıdır. İş paketlerine
(faaliyetlere) göre sırala yapılarak açıklamalar yapılmalıdır. Bilimsel
kaynak veya yöntem için atıf yapılmalıdır. "Neden bu yöntemi seçtik?"
sorusu açıklanmalıdır.

Örneğin (Deneysel proje),

> *"Araştırma, nicel ve deneysel bir tasarıma sahiptir. Öncelikle
> literatür taraması yapılarak UV-C ışınlarının bakteriyel inaktivasyon
> üzerindeki etkisi incelenecektir (Smith, 2021). Ardından, laboratuvar
> ölçekli bir dezenfeksiyon düzeneği kurulacak ve 254--280 nm dalga
> boylarında testler yapılacaktır. Deneylerde bağımlı değişken "bakteri
> sayısı (CFU/mL)", bağımsız değişken ise "UV-C maruziyet süresi (sn)"
> olacaktır.*
>
> *Veriler ANOVA ve Tukey testi kullanılarak analiz edilecektir. Ayrıca
> sistemin enerji verimliliği hesaplanarak dezenfeksiyon etkinliğiyle
> ilişkilendirilecektir. Çalışma dört iş paketinden oluşmaktadır: (1)
> Literatür ve tasarım, (2) Sistem kurulumu, (3) Deneysel testler, (4)
> Veri analizi ve raporlama.*
>
> *Ön testler, sistemin enerji tüketimi ve su debisi limitlerinin
> belirlenmesi amacıyla gerçekleştirilmiştir."*

*Bu metin yaklaşık 1000 karakterdir. Teknik detaylara biraz daha fazla
girilerek 3000 karakter civarında yazılması tavsiye edilir.*

Kısa şablon (öğrencinin kendi projesine göre doldurması için),

> *"Bu araştırma **\[nitel/nicel/deneysel/karma\]** bir tasarıma
> sahiptir. Araştırmada **\[veri toplama aracı\]** kullanılacak ve
> **\[bağımlı/bağımsız değişkenler\]** analiz edilecektir.*
>
> *Veriler **\[istatistiksel yöntem/analiz yazılımı\]** ile
> değerlendirilecek, sonuçlar proje hedefleriyle ilişkilendirilerek
> yorumlanacaktır.*
>
> *Çalışma **\[iş paketleri: literatür, deney, analiz, raporlama vb.\]**
> aşamalarında yürütülecektir.*
>
> *Kullanılan yöntemler, benzer çalışmalara göre **\[yenilikçi yön veya
> üstünlük\]** taşımaktadır."*

3.  **PROJE YÖNETİMİ**

    1.  **İş--Zaman Çizelgesi:**

Formun *uygulanabilirlik ve planlama kalitesini* ölçen en önemli
bölümlerden biridir. Hakemler, burada öğrencinin **projeyi sistemli
biçimde planlayıp planlamadığını**, **gerçekçi süreler verip
vermediğini** ve **başarı ölçütlerini tanımlayıp tanımlamadığını**
değerlendirir.

Bu tablo, projenin hangi aşamalardan oluştuğunu, her aşamanın ne kadar
süreceğini ve başarı nasıl ölçülecek sorularını yanıtlar.

Bir iş paketi, projenin **tamamlanabilir, izlenebilir** bir bölümüdür.
Yani tek bir aşamada belirli bir sonuç elde edilmelidir.

Örneğin:

- *"Sistem tasarımı"* bir iş paketidir.

- "Malzeme alımı" veya "literatür taraması" tek başına iş paketi olarak
  yazılmaz (formda özellikle yasaklanmıştır).

- Ancak *"Deney düzeneğinin kurulması"* veya *"Veri analizinin
  tamamlanması"* gibi aşamalar **iş paketi** olabilir.

Bir proje genellikle **4 ila 6 iş paketinden** oluşur. Her biri ardışık
veya kısmen paralel yürütülebilir.

**Önerilen temel iş paketi yapısı:**

1.  Tasarım ve planlama (0--1 ay)

2.  Sistem/örnek/çalışma alanı kurulumu (0-1 ay)

3.  Deneysel uygulama veya veri toplama (1--3 ay)

4.  Veri analizi (3--4 ay)

5.  Değerlendirme ve sonuçlandırma (4--5 ay)

Bir iş paketinin tamamlandığını nasıl anlayacaksın? Başarı ölçütü bunu
gösterir. Ölçülebilir olmalıdır.

Örneğin:

- *%90 doğrulukla analiz sonuçları elde edildi.*

- *Prototip çalışır duruma getirildi.*

- *Veri tabanında 200 kayıt oluşturuldu.*

gibi ifadeler kullanılabilir.

Her iş paketine sorumlu kişiler yazılır. Örneğin,

- Proje yürütücüsü

- Ekip üyesi (adı belirtilmişse)

- Danışman rehberliğinde

2.  **Risk Yönetimi:**

Hakemler burada, öğrencinin projesini **gerçekçi bir bakış açısıyla
planlayıp planlamadığını**, **beklenmedik durumlara karşı hazırlıklı
olup olmadığını** görmek isterler. Bu bölümde öğrenciden beklenen:

- Projede ortaya çıkabilecek *riskleri* (tehditleri) önceden düşünmesi,

- Bu riskler gerçekleşirse *B planı (önlem)* oluşturması,

- Bu önlemlerin projenin hedeflerini bozmayacak şekilde planlandığını
  göstermesidir.

Risk = "Bir olayın planlandığı gibi gitmemesi" durumudur. Riskler proje
sürecinin **her aşamasında** teknik, zaman, maliyet, ekip veya dış etken
kaynaklı olabilir.

**Başlıca risk türleri:**

- Teknik risk; Cihaz arızası, deney başarısızlığı, veri kaybı

- Zaman riski; Faaliyetlerin planlanandan uzun sürmesi

- İnsan kaynağı riski; Ekip üyesinin görevini tamamlayamaması

- Maliyet riski; Malzeme fiyatlarının beklenenden fazla olması

- Etik/izin riski; Laboratuvar izni, saha erişimi, etik kurul gecikmesi
  • Veri riski; Yetersiz örnek sayısı, yanlış veri toplama

**B Planı;** bir risk gerçekleştiğinde projeyi durdurmadan hedefe
ulaşmak için uygulanacak **alternatif çözüm yoludur.** *Örneğin;*

- *"Cihaz arızalanırsa → Yedek laboratuvar veya benzer cihaz
  kullanılacaktır."*

- *"Ekip üyesi çalışamazsa → Görev diğer ekip üyesine aktarılacaktır."*

- *"Saha erişimi gecikirse → Online veri kaynakları kullanılacaktır."*

4.  **YAYGIN ETKİ:**

Hakemler, bu kısımda projenin sadece laboratuvarda kalmadığını, topluma,
bilime veya ekonomiye nasıl katkı sunacağını görmek isterler. "Yaygın
etki", projenin sonuçlarının bilimsel, toplumsal, ekonomik veya çevresel
düzeyde oluşturacağı olumlu değişimlerdir.

Bu bölümde anlatılması gereken;

- Proje tamamlandığında ne elde edilecek,

- Bu çıktıların kimlere ve hangi alanlara fayda sağlayacağı,

- Bilimsel, ekonomik, sosyal veya çevresel etkilerinin neler olacağıdır.

**Bilimsel/Akademik etki:**

- Çalışma sonuçlarının literatüre nasıl katkı yapacağı,

- Yeni bilgi, yöntem veya bulgu kazandırıp kazandırmadığı,

- Makale, bildiri, sunum vb. akademik çıktılar belirtilmelidir. Örneğin,

> *"Çalışma sonucunda elde edilecek veriler, UV-C tabanlı dezenfeksiyon
> teknolojilerinin tarım uygulamalarındaki etkinliğine ilişkin
> literatüre katkı sağlayacaktır. Proje sonunda ulusal bir sempozyumda
> bildiri sunulması ve bir dergide makale yayımlanması
> planlanmaktadır."*

**Ekonomik / Ticari / Sosyal etki:**

- Geliştirilen ürün, sistem, yazılım veya hizmetin piyasada ya da
  toplumda nasıl fayda sağlayacağı,

- İşletmeler veya kamu kurumları tarafından kullanılabilirliği,

- Toplumda farkındalık, çevresel iyileşme veya ekonomik katkı
  belirtilmelidir..

Örneğin,

*"Geliştirilen UV-C dezenfeksiyon modülü, küçük ölçekli tarım
işletmeleri için düşük maliyetli bir alternatif sunacaktır. Kimyasal
dezenfektan kullanımının azalmasıyla çevre kirliliği ve üretim
maliyetleri düşecektir. Ayrıca proje çıktıları, sürdürülebilir tarım ve
gıda güvenliği konularında farkındalık yaratacaktır."* **Araştırmacı
yetiştirme / Yeni proje oluşturma:**

- Bu çalışma sonucunda ortaya çıkacak yeni fikir, iş birliği veya proje
  önerileri,

- Öğrencilerin araştırma becerisi, yayın deneyimi kazanması,

- Yeni araştırma gruplarının veya girişimlerin oluşması. **Örneğin,**

> *"Proje, öğrencilere disiplinler arası araştırma deneyimi
> kazandıracaktır. Elde edilen veriler yüksek lisans düzeyinde yapılacak
> yeni bir projeye temel oluşturabilir. Ayrıca bu çalışma, ileride
> TÜBİTAK 2209-B veya 1507 programlarına yapılacak başvurular için ön
> hazırlık niteliği taşıyacaktır."*

5.  **BÜTÇE TALEP ÇİZELGESİ:**

Hakemler bu tabloya bakarak **harcama kalemlerinin mantıklı, gerekçeli
ve orantılı** olup olmadığına karar verirler.

Bu tablo, projenin gerçekleştirilmesi için **hangi tür giderlere**, **ne
kadar bütçe** gerektiğini ve **neden gerektiğini** gösterir. Her kalem
**"gerekli -- makul -- belgelenebilir"** olmalıdır.

**Tablo 30.** Bütçe türleri açıklaması

+----------------+---------------------------+------------------------+
| > **Bütçe      | **Kapsadığı Giderler**    | **Örnekler**           |
| > Türü**       |                           |                        |
+:===============+:==========================+:=======================+
| > **Sarf       | Tüketilen, proje sonunda  | Kimyasallar, toner,    |
| > Malzeme**    | elde kalmayan malzemeler  | filtre, pipet, kablo,  |
|                |                           | lehim, deney kiti      |
+----------------+---------------------------+------------------------+
| > **Makine /   | Uzun ömürlü, proje        | Bilgisayar, test       |
| > Teçhizat     | bitince de                | cihazı, ölçüm sensörü, |
| > (Demirbaş)** | kullanılabilecek          | laboratuvar cihazı     |
|                | ekipmanlar                |                        |
+----------------+---------------------------+------------------------+
| > **Hizmet     | Dışarıdan alınan eğitim,  | Yazılım kursu, 3D      |
| > Alımı**      | analiz, üretim veya       | yazıcıda baskı, dış    |
|                | teknik hizmet             | laboratuvar testleri   |
+----------------+---------------------------+------------------------+
| > **Ulaşım**   | Proje için yapılan        | Otobüs bileti, şehir   |
|                | seyahat ve taşımalar      | içi ulaşım, saha       |
|                |                           | gezisi                 |
+----------------+---------------------------+------------------------+

**Tablo 31.** Örnek bütçe

+----------------------+-----------------+----------+--------------------------+
| > ***Bütçe Türü***   | ***Gider Adı*** | ***Talep | ***Talep Gerekçesi***    |
|                      |                 | Edilen   |                          |
|                      |                 | Bütçe    |                          |
|                      |                 | (TL)***  |                          |
+:=====================+:================+:=========+:=========================+
| > ***Sarf Malzeme*** | *Kimyasal       | *600*    | *Bakteriyel analizlerde  |
|                      | (besiyeri,      |          | kullanılacaktır.*        |
|                      | steril          |          |                          |
|                      | solüsyonlar)*   |          |                          |
+----------------------+-----------------+----------+--------------------------+
| > ***Sarf Malzeme*** | *Toner*         | *250*    | *Deney sonuçlarının      |
|                      |                 |          | rapor ve çıktı           |
|                      |                 |          | alınmasında              |
|                      |                 |          | kullanılacaktır.*        |
+----------------------+-----------------+----------+--------------------------+
| > ***Makine/Teçhizat | *Test cihazı    | *1.500*  | *UV-C ışık şiddeti       |
| > (Demirbaş)***      | (ışık ölçer)*   |          | ölçümleri için           |
|                      |                 |          | gereklidir.*             |
+----------------------+-----------------+----------+--------------------------+
| > ***Makine/Teçhizat | *Bilgisayar*    | *3.000*  | *Veri analizi ve         |
| > (Demirbaş)***      |                 |          | raporlama için           |
|                      |                 |          | kullanılacaktır.*        |
+----------------------+-----------------+----------+--------------------------+
| > ***Hizmet Alımı*** | *3D yazıcıda    | *800*    | *UV-C sistemin gövde     |
|                      | prototip baskı  |          | tasarımı için dışarıdan  |
|                      | hizmeti*        |          | baskı alınacaktır.*      |
+----------------------+-----------------+----------+--------------------------+
| > ***Hizmet Alımı*** | *Yazılım        | *400*    | *Veri analizlerini       |
|                      | eğitimi (SPSS   |          | gerçekleştirecek öğrenci |
|                      | temel seviye)*  |          | için planlanmıştır.*     |
+----------------------+-----------------+----------+--------------------------+
| > ***Ulaşım***       | *Otobüs bileti* | *150*    | *Laboratuvar ve saha     |
|                      |                 |          | çalışmaları için ulaşım  |
|                      |                 |          | gideri.*                 |
+----------------------+-----------------+----------+--------------------------+
| > ***TOPLAM***       |                 | ***6.700 |                          |
|                      |                 | TL***    |                          |
+----------------------+-----------------+----------+--------------------------+

# 7.8.1. Proje döngüsü yönetimine göre mantıksal çerçeve matrisi uygulaması 

"IoT Tabanlı Akıllı Damla Sulama Teknolojisinin Geliştirilmesi" projesi
kapsamında proje döngüsü yönetim yaklaşımı kullanılarak mantıksal
çerçeve matrisi hazırlanmıştır. Bu matrise göre proje öneri formu
doldurulacaktır. Form doldurulurken burada belirlenen özet bilgiler
literatür araştırmalarıyla desteklenerek detaylı bir şekilde açıklanır
ve okuyan/değerlendiren kişilerin ikna edilmesi hedeflenir. İkna edici
bilimsel dayanaklarla problem ortaya konur, çözüm önerileri
literatürdeki benzer çalışmalarla desteklenerek yapılabilirliği
açıklanır. Kullanılacak yöntem ve yapılacak faaliyetler teknik olarak
detaylı açıklanır. Maliyetler her bir faaliyet için ayrı ayrı hesaplanıp
bütçe oluşturulur.

**Proje:** IoT Tabanlı Akıllı Damla Sulama Teknolojisinin Geliştirilmesi
(Tablo 32)

+---------------------+----------------------+------------------+------------------+
| > **Müdahale        | **Objektif Olarak    | **Doğrulama      | **Varsayımlar /  |
| > Mantığı --**      | Doğrulanabilir**     | Kaynakları**     | Riskler**        |
| > **Projenin        |                      |                  |                  |
| > Kapsamı**         | **Göstergeler**      |                  |                  |
|                     |                      |                  |                  |
|                     | **(Performans        |                  |                  |
|                     | Ölçütleri)**         |                  |                  |
+:====================+:=====================+:=================+:=================+
| > **Genel Amaç      | - Su tasarrufu oranı | - Tarım il       |                  |
| > (Overall Goal)**  |   \[(Eski tüketim -- |   müdürlüğü      |                  |
| >                   |   Yeni tüketim) /    |   istatistikleri |                  |
| > Tarımda su        |   Eski tüketim\] ≥   |                  |                  |
| > kaynaklarının     |   %30 azalma •       | - Proje sonrası  |                  |
| > etkin             |   Bitkisel verim     |   etki raporu    |                  |
| > kullanımıyla      |   artışı \[(Yeni     |                  |                  |
| > verimliliği ve    |   verim -- Eski      | - Çiftçi         |                  |
| > sürdürülebilir    |   verim) / Eski      |   anketleri      |                  |
| > üretimi artırmak. |   verim\] ≥ %20      |                  |                  |
|                     |   artış              |                  |                  |
|                     |                      |                  |                  |
|                     | - Sistem kayıp oranı |                  |                  |
|                     |   (Kayıp su / Toplam |                  |                  |
|                     |   su) ≤ %5           |                  |                  |
+---------------------+----------------------+------------------+------------------+
| > **Proje Amacı     | - 500 dönümlük alan  | - Proje ilerleme | • İklim          |
| > (Specific         |   sisteme entegre    |   raporları      | koşulları ve     |
| > Purpose)**        |                      |                  | yağış miktarı    |
| >                   | - 50 çiftçi eğitime  | - Eğitim katılım | normal seyrinde  |
| > IoT tabanlı       |   katıldı ve         |   listeleri      | devam eder.      |
| > akıllı damla      |   sertifika aldı     |                  |                  |
| > sulama sisteminin |                      | - Teknik         |                  |
| > tasarlanması, 500 | - Sulama verimliliği |   performans     |                  |
| > dönümlük alanda   |   (Etkin kullanılan  |   test raporları |                  |
| > kurulması ve      |   su /               |                  |                  |
| > çiftçilere        |                      |                  |                  |
| > kullanımının      | Verilen toplam su) ≥ |                  |                  |
| > öğretilmesi.      | %90                  |                  |                  |
|                     |                      |                  |                  |
|                     | - Enerji tüketimi    |                  |                  |
|                     |   (kWh / sulama      |                  |                  |
|                     |   döngüsü)           |                  |                  |
|                     |                      |                  |                  |
|                     | ≤ hedef değer        |                  |                  |
|                     | kWh/devir            |                  |                  |
+---------------------+----------------------+------------------+------------------+
| > **Sonuçlar /      | - 1 sistem tasarımı  | - Teknik         | - Donanım        |
| > Çıktılar          |   tamamlandı         |   raporlar •     |   tedariğinde    |
| > (Outputs**)       |                      |   Eğitim         |   gecikme        |
|                     | - 1 IoT altyapısı    |   sertifika      |   yaşanmaz.      |
| 1.  IoT tabanlı     |   kuruldu            |   listeleri      |                  |
|     damla sulama    |                      |                  | - Sensör ve ağ   |
|     sistemi         | - 1 mobil uygulama   | - Test sonuçları |   bileşenleri    |
|     tasarlandı ve   |   arayüzü çalışır    |   • Fotoğraf ve  |   uyumlu         |
|     kuruldu.        |   duruma getirildi   |   video          |   çalışır.       |
|                     |                      |   kayıtları      |                  |
| 2.  Su, basınç ve   | - ≥ %90 sulama       |                  |                  |
|     debi sensörleri |   etkinliği          |                  |                  |
|     entegre edildi. |                      |                  |                  |
|                     | - 50 çiftçi eğitim   |                  |                  |
| 3.  Çiftçilere      |   sertifikalı        |                  |                  |
|     sistem eğitimi  |                      |                  |                  |
|     verildi.        |                      |                  |                  |
|                     |                      |                  |                  |
| 4.  Pilot bölgede   |                      |                  |                  |
|     sistem test     |                      |                  |                  |
|     edildi ve       |                      |                  |                  |
|     performans      |                      |                  |                  |
|     ölçüldü.        |                      |                  |                  |
+---------------------+----------------------+------------------+------------------+
| > **Faaliyetler     | **Girdiler           | **Maliyetler     | - Yağış ve hava  |
| > (Activities)**    | (Inputs)**           | (Costs)**        |   koşulları saha |
| >                   |                      |                  |   kurulumunu     |
| > 1\. İhtiyaç       | - Malzemeler: IoT    | • 2.000.000 ₺    |   etkilemez.     |
| > analizi ve sistem |   sensör ve          | malzeme bütçesi  |                  |
| > tasarımı 2. IoT   |   ekipmanlar         | • 500.000 ₺      | - Malzeme        |
| > sensör ve ekipman |   (borular,          | işçilik •        |   fiyatları      |
| > temini (borular,  |   pompalar,          | 100.000 ₺ eğitim |   %10'dan fazla  |
| > pompalar,         |   damlatıcılar, ağ   | gideri           |   artmaz. •      |
| > damlatıcılar, ağ  |   modülleri)         |                  |   Çiftçilerin    |
| > modülleri)        |                      |                  |   yeni           |
|                     | - İşçilik: Proje     |                  |   teknolojiyi    |
| 3.  Kurulum ve      |   yöneticisi,        |                  |   benimsemesi ve |
|     entegrasyon     |   mühendis,          |                  |   sistemin doğru |
|     çalışmaları     |   teknisyen,         |                  |   kullanımı      |
|                     |   eğitmen, saha      |                  |   sağlanır.      |
| 4.  Yazılım (veri   |   işçileri           |                  |                  |
|     toplama ve      |                      |                  |                  |
|     kontrol         | - Çiftçi eğitimleri  |                  |                  |
|     arayüzü)        |   için eğitmen       |                  |                  |
|     geliştirme      |                      |                  |                  |
|                     | - Çiftçi eğitimleri  |                  |                  |
| 5.  Çiftçi          |   için salon         |                  |                  |
|     eğitimleri      |   kiralama           |                  |                  |
|     düzenlenmesi 6. |                      |                  |                  |
|     Test,           | - Çiftçi eğitimleri  |                  |                  |
|     kalibrasyon ve  |   için eğitim        |                  |                  |
|     performans      |   malzemeleri        |                  |                  |
|     ölçümü          |                      |                  |                  |
|                     |                      |                  |                  |
| > 7\. Raporlama ve  |                      |                  |                  |
| > proje kapanışı    |                      |                  |                  |
+---------------------+----------------------+------------------+------------------+
|                     |                      |                  | **Önkoşul        |
|                     |                      |                  | (Precondition)** |
|                     |                      |                  |                  |
|                     |                      |                  | - Sponsor        |
|                     |                      |                  |   tarafından     |
|                     |                      |                  |   finansman      |
|                     |                      |                  |   kesintisi      |
|                     |                      |                  |   olmaz.         |
|                     |                      |                  |                  |
|                     |                      |                  | - Proje ekibi    |
|                     |                      |                  |   tam            |
|                     |                      |                  |   kapasiteyle    |
|                     |                      |                  |   çalışır.       |
+---------------------+----------------------+------------------+------------------+

# 7.8.2. PMI Proje yönetim metodolojisine göre proje kurgusu oluşturma uygulaması 

"IoT Tabanlı Akıllı Damla Sulama Teknolojisinin Geliştirilmesi" projesi
kapsamında PMI Proje yönetim yaklaşımına göre proje süreç grupları ve
bilgi alanları ayrı ayrı ele alınarak hazırlık yapılmıştır. Bu proje
kurgusuna göre proje öneri formu doldurulacaktır. Form doldurulurken
burada belirlenen özet bilgiler literatür araştırmalarıyla desteklenerek
detaylı bir şekilde açıklanır ve okuyan/değerlendiren kişilerin ikna
edilmesi hedeflenir. İkna edici bilimsel dayanaklarla problem ortaya
konur, çözüm önerileri literatürdeki benzer çalışmalarla desteklenerek
yapılabilirliği açıklanır. Kullanılacak yöntem ve yapılacak faaliyetler
teknik olarak detaylı açıklanır. Maliyetler her bir faaliyet için ayrı
ayrı hesaplanıp bütçe oluşturulur.

**Proje:** IoT Tabanlı Akıllı Damla Sulama Teknolojisinin Geliştirilmesi

1.  **Başlatma (Initiating)**

    - İhtiyaç / Problem: Tarım alanında verim düşüklüğü, suyun verimsiz
      kullanımı.

    - Proje gerekçesi: Su tasarrufu sağlamak, üretimde kalite ve verim
      artırmak.

    - Hedef: Modern damla sulama sistemi kurulması.

    - Paydaşlar: Çiftçiler, kooperatifler, yerel yönetim, finans
      kuruluşları.

    - Proje onayı: Sponsor (tarım kooperatifi veya belediye) projeyi
      kabul edince resmen başlatır.

2.  **Planlama (Planning):** Burada PMI'ın 10 bilgi alanı devreye girer.

    1.  **Kapsam yönetimi:**

        - Damla sulama sistemi tasarlanacak, 500 dönümlük alanda
          uygulanacak.

        - Müşteri beklentilerini ölçüp, yönetebilecek uygun IoT
          ekipmanları ve sistemleri tasarlanacak.

        - Kapsam dışı: Sistemin bakım ve işletmesi.

    2.  **Zaman yönetimi:** İş paketleri ve altındaki faaliyetler
        tanımlanır.

        - Hazırlık: 2 ay o İhtiyaç analizi ve sistem tasarımı

          - IoT sensör ve ekipman temini (borular, pompalar,
            damlatıcılar, ağ modülleri)

        - Kurulum: 3 ay o Kurulum ve entegrasyon çalışmaları

          - Yazılım (veri toplama ve kontrol arayüzü) geliştirme

        - Test ve Eğitim: 1 ay o Çiftçi eğitimleri düzenlenmesi o Test,
          kalibrasyon ve performans ölçümü o Raporlama ve proje kapanışı

        - Toplam süre: 6 ay

        - Araç: Gantt şeması ile detaylı plan çıkarılır.

    3.  **Maliyet yönetimi:**

        - Malzeme: 2.000.000 ₺

        - İşçilik: 500.000 ₺

        - Eğitim: 100.000 ₺

        - Toplam: 2.600.000 ₺

    4.  **Kaynak yönetimi:**

        - Proje ekibi: Proje yöneticisi, mühendis, teknisyen, saha
          işçileri, eğitmen.

        - Malzemeler: IoT sensör ve ekipmanlar (borular, pompalar,
          damlatıcılar, ağ modülleri)

        - Çiftçi eğitimleri için eğitmen, eğitim salonu, eğitim
          malzemeleri

    5.  **İletişim Yönetimi:**

        - Haftalık ilerleme raporları.

        - Ayda bir paydaş toplantısı.

    6.  **Risk Yönetimi**

        - Yağış nedeniyle gecikme riski → alternatif plan.

        - Malzeme fiyat artışı → %10 bütçe esnekliği.

        - Çiftçilerin sisteme direnç göstermesi → eğitim çalışmaları.

    7.  **Tedarik yönetimi**

        - Borular, pompalar, damlatıcılar → ihale ile satın alınacak.

    8.  **Paydaş yönetimi**

        - Çiftçiler → eğitimlerle sürece dahil edilecek.

        - Belediye → finansman desteği sağlayacak.

3.  **Yürütme (Executing)**

    - Malzemelerin satın alınması ve sahaya sevki.

    - Kurulum işlerinin yapılması.

    - Çiftçilere sistemin kullanımıyla ilgili eğitim verilmesi.

    - Düzenli ilerleme raporlarının paylaşılması.

4.  **İzleme ve kontrol (Monitoring & controlling)** • Performans
    ölçümleri:

    - Planlanan Değer (PV), Gerçekleşen Maliyet (AC), Kazanılmış Değer
      (EV) takip edilir.

    - Kilometre taşları (ara çıktılar) izlenir. o Sistemin teknik olarak
      beklenen performansı karşılayıp karşılamadığını ölçülür.

• Kazanılış değer analizi için örnek:

- 3\. ay sonunda planlanan işin %50'si tamamlanmalıydı (PV = 1.300.000
  ₺). o Gerçekte %40 tamamlandı (EV = 1.040.000 ₺).

- Harcama 1.200.000 ₺ (AC = 1.200.000 ₺).

- Sonuç: Gecikme var, maliyet beklenenden yüksek → düzeltici eylemler
  alınır.

• Ara çıktılara örnek:

> o Damla sulama sisteminin kurulması o Çiftçilerin eğitim
> sertifikalarını alması
>
> •

Sulama verimliliği ≥ %90 Bitkisel verim artışı ≥ %20

(Etkin kullanılan su / Verilen toplam su) \[(Yeni verim -- Eski verim) /
Eski verim\]

> Sistem kayıp oranı ≤ %5 Su tasarrufu oranı ≥ %30 (Kayıp su / Toplam
> su) \[(Eski tüketim -- Yeni tüketim) / Eski tüketim\]

(kWh / sulama döngüsü) (Sertifika alan kişi sayısı)

5.  **Kapatma (Closing)**

    - Sistem tamamlanır, test edilir ve çiftçilere teslim edilir.

    - Kapanış toplantısı yapılır.

    - Proje nihai raporu hazırlanır (başarılar, zorluklar, öğrenilen
      dersler).

    - Proje ekibine teşekkür / ödüllendirme yapılır.

# 7.8.3. Proje önerisi kontrol listesi 

Proje öneri formu hazırlandıktan sonra aşağıdaki kontrol listesi
yardımıyla eksik bırakılan veya unutulan bölümler kontrol edilir.
Eksikler tamamlanarak proje öneri formu hazırlığı tamamlanır. Fon
sağlayan kurumların web siteleri üzerinden proje başvurusu yüklenerek
başvuru süreci tamamlanır. Fon sağlayıcı kuruluş finansman desteği
vermeye karar vermesi durumunda projenin yürütme süreciyle uygulama
aşaması başlatılır.

**Tablo 33.** Proje öneri formu kontrol listesi

![](media/image1.jpg){width="6.256125328083989in"
height="4.083030402449694in"}
